---
title: Instaliranje sustava Windows na nefunkcionalan PC
ms.author: pebaum
author: pebaum
manager: mnirkhe
ms.audience: Admin
ms.topic: article
ROBOTS: NOINDEX, NOFOLLOW
localization_priority: Priority
ms.collection: Adm_O365
ms.custom:
- "9001473"
- "3501"
ms.openlocfilehash: 5bd53d40f14a8116d2efa4a6a4bf0714381a2de4
ms.sourcegitcommit: e332b3229881a1cf65ac84250d88256081b237bf
ms.translationtype: HT
ms.contentlocale: hr-HR
ms.lasthandoff: 03/28/2020
ms.locfileid: "43034162"
---
# <a name="install-windows-on-a-nonfunctional-pc"></a>Instaliranje sustava Windows na nefunkcionalan PC

Za instalaciju novog primjerka sustava Windows, provođenje čiste instalacije ili ponovnu instalaciju sustava Windows možete koristiti instalacijski medij (USB izbrisivi memorijski pogon ili DVD).

1. **Pronađite ključ proizvoda ili digitalnu licencu**.

    - Lokacija ključa proizvoda ovisi o načinu na koji ste nabavili svoj primjerak sustava Windows. Da biste ga pronašli, pročitajte članak [Pronalaženje ključa proizvoda za Windows](https://support.microsoft.com/help/10749/windows-10-find-product-key). 

2. **Pomoću USB izbrisivog memorijskog pogona ili DVD-a napravite vlastiti instalacijski medij**.

    - Ako računalo na koje želite instalirati Windows ne funkcionira, za to će vam trebati zasebno funkcionalno računalo.

    - Preporučuje se da kao instalacijski medij koristite prazan USB pogon ili DVD jer će se svi sadržaji na njemu izbrisati.

    - Ako trebate formatirati USB pogon, dodatne informacije potražite u članku [Instalacija sustava Windows s USB izbrisivog memorijskog pogona](https://docs.microsoft.com/windows-hardware/manufacture/desktop/install-windows-from-a-usb-flash-drive).

    - Kada budete spremni za izradu instalacijskog medija, [preuzmite i pokrenite alat za izradu medija](https://www.microsoft.com/software-download/windows10). Dodatne informacije o korištenju alata potražite u pripadnim uputama.

3. **Instalirajte Windows na nefunkcionalan PC pomoću USB izbrisivog memorijskog pogona ili DVD-a iz 2. koraka**.

    - Povežite izrađeni instalacijski medij na nefunkcionalni PC, a potom uključite taj PC.

    - Na početnom zaslonu postavljanja unesite jezik i ostale preference, a zatim kliknite **Dalje**. Ako se ne prikaže zaslon za postavljanje, PC možda nije postavljen za pokretanje s vanjskog pogona. Na web-mjestu proizvođača PC-ja potražite informacije o načinu promjene redoslijeda pokretanja PC-ja, a zatim pokušajte ponovno.

    - Kliknite **Popravi računalo**.

    - Na zaslonu **Odaberite mogućnost** kliknite **Otklanjanje poteškoća**. Ondje možete provesti vraćanje iz točke vraćanja sustava.

**Važno**: ako pokušavate instalirati Windows na funkcionalan PC, 3. korak možete provesti drugačije. Dodatne upute o drugačijim scenarijima potražite u članku [Mogućnosti oporavka u sustavu Windows 10](https://support.microsoft.com/help/12415/windows-10-recovery-options).
